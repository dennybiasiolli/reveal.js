#### Operazioni (quasi) totalmente locali

- velocità di accesso alla storia del progetto
- possibilità di lavorare localmente
- sincronizzazione con il server asincrona

<aside class="notes">
La maggior parte delle operazioni in Git, necessitano solo di file e risorse locali per operare — generalmente non occorrono informazioni da altri computer della rete. Poiché hai l’intera storia del progetto sul tuo disco locale, molte operazioni sembrano quasi istantanee.

Per esempio, per navigare la storia di un progetto, Git non ha bisogno di connettersi al server per scaricarla e per poi mostrarla — la legge direttamente dal tuo database locale. Questo significa che puoi vedere la storia del progetto quasi istantaneamente. Se vuoi vedere le modifiche introdotte tra la versione corrente e la versione di un mese fa di un file, Git può accedere al file com’era un mese fa e calcolare le differenze localmente, invece di dover chiedere a un server remoto di farlo o di scaricare dal server remoto una versione precedente del file, per poi farlo in locale.

Questo significa anche che sono pochissime le cose che non puoi fare se sei offline o non sei connesso alla VPN. Se sei in aereo o sul treno e vuoi fare un po' di lavoro, puoi eseguire commit tranquillamente (alla tua copia locale, ricordi?) in attesa di essere di nuovo connesso per fare l’upload. Se vai a casa e il tuo client VPN non funziona correttamente, puoi lavorare ugualmente. In molti altri sistemi questo è impossibile o molto penoso. Con Perforce, per esempio, puoi fare ben poco se non sei connesso al server; e con Subversion e CVS, puoi modificare i file, ma non puoi registrare le modifiche sul tuo database (perché il database è offline). Tutto ciò potrebbe non sembrarti una gran cosa, ma potrebbe sorprenderti quanta differenza possa fare.
</aside>
